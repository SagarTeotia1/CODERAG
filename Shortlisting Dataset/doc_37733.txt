justitie had deze zaak trouwens geseponeerd. Hans BLOKLAND (IND/DEM, NL) wilde weten wie de Commissarissen zullen zijn die zaken van haar overnemen die zijzelf niet kan behartigen wegens betrokkenheid in het verleden en of die Commissarissen geen screening zouden moeten ondergaan. Dat was een zaak van Commissievoorzitter Barroso, meende mevrouw Kroes. Als antwoord op een vraag van Hans-Peter MARTIN (NI, AT) ontkende ze fel dat er van de recente beschuldigen aan haar adres door Paul VAN BUITENEN (Groen/ALE, NL) ook maar iets waar was. Als minister had ze altijd nauwgezet bestaande procedures en regels gevolgd. Toine MANDERS (ALDE, NL) vroeg of de gedragscode die zij zichzelf had opgelegd niet was voorbarig was. Dat zag mevrouw Kroes anders: ze had deze opgesteld om ieder misverstand te voorkomen. Mia DE VITS (PES, BE) vroeg de kandidaat-Commissaris om het juridisch advies van de Commissie over haar positie en de door haar opgestelde gedragscode te ontvangen. Daarnaast wilde De Vits weten, hoe Kroes in fusiezaken tegenover de raadpleging van werknemers staat. Kroes benadrukte, dat zij zelf om een juridisch advies van de Commissie heeft gevraagd. Zij beklemtoonde dat ze "bij bedrijven en niet bij sectoren commissaris is geweest. Men verlangt van Louis Michel ook niet, dat hij niet over dossiers met betrekking tot Frankrijk oordeelt. Dat is ridicuul." Ten aanzien van de tweede vraag antwoordde Kroes dat werknemers in de praktijk meestal al via de Ondernemingsraden worden geraadpleegd. "Echter," merkte Kroes op, "de werknemers kunnen het niet alleen voor het zeggen hebben." Beno√Æt HAMON (PES, FR) wilde van Kroes weten of zij voornemens was op te treden tegen lidstaten die een nultarief voor de vennootschapsbelasting hanteren. Kroes zegde toe dat zij daar naar zou kijken, het nultarief leek haar in ieder geval op het eerste gezicht niet billijk. Naarmate de zitting vorderde, bleek de kandidaat-Commissaris de twijfels bij sommige leden toch niet weg te kunnen nemen. Op de vraag van Kurt LAUK (EVP-ED, DE) wat zij zou doen als de economische en monetaire commissie haar kandidatuur zou afwijzen, antwoordde ze: "Als u mij niet steunt, moet u dat staven. Er zijn achttien beweringen over mij aangevoerd die niet correct zijn. Zo heb ik geen bankrekening in Zwitserland. Als er tegen mij wordt gestemd op basis van loze beweringen, zal ik niet aftreden. Alleen voor goede, inhoudelijke argumenten zal ik buigen. Het gaat niet om wat er in het verleden is gebeurd, ik neem maatregelen voor de toekomst." Joseph MUSCAT (PES, MT) had zijn bedenkingen bij de rekenschap die Kroes zich zou geven van de gevolgen die haar besluiten voor mensen zouden hebben: "U wordt voorgesteld als de "IJzeren Dame" van Nederland. De PES stelt daar tegenover, dat u bij uw besluitvorming aan de belangen van de werknemers moet denken." Werner LANGEN (EVP-ED, DE) vroeg zich dan weer af, of Kroes wel hard genoeg was om tegen gevestigde belangen in te gaan. Kroes: "Ik ben hard genoeg, misschien wel harder dan sommigen denken. Een gezonde economie gaat over mensen. In beginsel toetst de Commissaris voor Mededinging (on)eerlijke concurrentie. That's it. Toch kijkt de Commissaris voor Mededinging in