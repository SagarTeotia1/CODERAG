vinden de Europese volkeren dat de debatten over "Europa" door "deskundigen" worden gevoerd. Wij zijn allemaal consumenten van goederen en diensten. We hebben allemaal te lijden onder hogere prijzen en minder keuze als bedrijven de markt onderling verdelen of een monopoliepositie misbruiken." Tenslotte beleed de kandidaat-Commissaris haar geloof in de markt. "Maar die markten kunnen niet doelmatig, stabiel en betrouwbaar werken zonder eerlijke en duidelijke regels. Ik verplicht me ertoe het juiste evenwicht te vinden tussen regelgeving en markt," besloot ze. Vragen en antwoorden Veel EP-leden wilden van de kandidate weten of haar actieve verleden in het bedrijfsleven haar goede functioneren als Commissaris verantwoordelijk voor het mededingingsbeleid niet zou compromitteren. "Wat doet U als U als kandidaat niet het vereiste vertrouwen krijgt," vroegen Jonathan EVANS (EVP-ED, UK) en Alexander RADWAN (EVP-ED, D) "Als je niet in een team past, heeft het geen zin om in dat team te blijven," merkte mevrouw Kroes op. Ze voegde daaraan toe geen enkele reden te hebben om dat nu te denken. "Het gaat niet om wat een persoon vroeger heeft gedaan, maar wat hij in de toekomst doet." Ze verzekerde andermaal, tijdens haar hele mandaat en na afloop daarvan geen banden met het bedrijfsleven te onderhouden. "Zelfs als ik in de toekomst rozen ga kweken, zal ik ze niet verkopen." Vragen van Ieke VAN DEN BURG (PES, NL) over het belang van verantwoord ondernemen, milieu en sociale partners op het mededingingsterrein kon mevrouw Kroes volledig beamen. Pervenche Berès (PES, F) vreesde dat de kandidate misschien wel te veel ervaring in het bedrijfsleven had opgedaan. "Het is de eerste maal in mijn leven dat me een teveel aan ervaring wordt verweten," antwoordde Kroes die herhaalde ook op andere gebieden haar sporen te hebben verdiend. De suggesties van Erik MEIJER (GUE:NGL, NL) dat Kroes in 1994 als voorzitter van een Nederlands consortium voor de export van fregatten naar Abu Dhabi laakbare handelingen zou hebben gepleegd, bestreed de kandidaat-Commissaris krachtig. Ze ontkende ten stelligste te hebben bemiddeld bij het bezorgen van een brief van een zakenpartner waarin tot belastingontduiking en het overtreden van internationale overeenkomsten zou zijn opgeroepen. De heer Meijer wilde ook opheldering over eventueel laakbaar optreden bij het verstrekken van € 13,5 mln en een vergunning aan het bedrijf Tanker Cleaning Rotterdam. Hij vroeg of het niet verstandiger zou zijn om, gelet op die zaken uit het verleden, haar kandidatuur alsnog in te trekken. Mevrouw Kroes antwoordde blij te zijn terzake eindelijk klare wijn te kunnen schenken. Bovenvermelde brief was verkeerd geïnterpreteerd en wat Tanker Cleaning Rotterdam betreft bestond er in die tijd geen juridische basis om op basis van vermoedens een vergunning te weigeren. In plaats daarvan had ze Tanker Cleaning Rotterdam een tijdelijke vergunning gegeven, die bovendien ook nog in controles voorzag. De officier van justitie had deze zaak trouwens geseponeerd. Hans BLOKLAND (IND/DEM, NL) wilde weten wie de Commissarissen zullen zijn die zaken van haar overnemen die zijzelf niet kan behartigen wegens betrokkenheid in het verleden en of die Commissarissen geen screening zouden moeten ondergaan. Dat was een zaak van Commissievoorzitter Barroso, meende mevrouw