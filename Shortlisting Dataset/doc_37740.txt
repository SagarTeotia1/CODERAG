OEDENBERG (PES,PL) pytała kandydatkę na komisarza o przyczyny niewykorzystania części funduszy strukturalnych. Pani Hübner odpowiedziała: "Nie znam wszystkich przyczyn niewykorzystania funduszy w poprzednich latach, ale poziom ich absorbcji wzrósł". Wśród głównych przyczyn niewykorzystania pani Hubner wymieniła: "złe lub źle przygotowane projekty, nierozwiązane kwestie prawne, czynnik ludzki oraz problemy administracyjne". Wspomniała o reformie administracyjnej, które mają na celu uproszczenie procedur składania wniosków. Wyraziła obawę, że "gorliwi urzędnicy w państwach członkowskich" mogą przyczynić się do nadmiernego skomplikowania całego procesu. Lidia Geringer de Oedenberg wyraziła swój niepokój argumentując, że jeśli kraje dawnej 15 miały z pozyskaniem funduszy problem to sytuacja tym bardziej powtórzy się w nowych państwach członkowskich. Pani Hübner powiedziała, że jej zdaniem "dużo zależy od motywacji. Brak wkładu krajowego w przypadku Polski nie jest przeszkodą", ponieważ budżet zaplanowano w taki sposób, aby pieniądze na współfinansowanie projektów znalazły się. Największym błędem przy tego typu sprawach według pani Hübner jest nieprzestrzeganie terminów. Kandydatka powtórzyła też odpowiedź udzielona w kwestionariuszu odnośnie propozycji ograniczenie wpłat do wspólnego budżetu przez płatników netto do 1% PKB: te środki byłyby niewystarczające, Komisja nie podziela tego stanowiska. Poseł Grażyna STANISZEWSKA (ALDE, PL) pytała o usprawnienia dla niepełnosprawnych w infrastrukturach realizowanych z funduszy wspólnotowych. Pani Danuta Hübner przyznała, że regulacje nie wystarczą, konieczna jest zmiana w mentalności. Wyraziła chęć współpracy z Parlamentem na rzecz poprawy sytuacji. O zasadę "jeden program dla regionu" pytał Jan Marian OLBRYCHT (PPE/DE, PL). Tam, gdzie będzie to możliwe, jej wprowadzenie byłoby pozytywne - zdaniem kandydatki. Poseł Kyriacos TRIANTAPHYLLIDES (GUE,NGL,CY) jasno wyraził swoje zdanie na temat członkostwa Turcji w Unii Europejskiej:" Turcja jest krajem, który według komisarza Verheugena uzyska niebawem zielone światło i będzie mógł rozpocząć negocjacje członkowskie. Pod względem ludności jest to 68 milionów mieszkańców. Jak pani wie oznaczałoby to wielkie zmiany podstawowych polityk unijnych? Czy te zmiany nie byłyby na szkodę innych państw Unii Europejskiej?". Pani Hübner wyraziła opinię, że "jest za wcześnie by dyskutować o konsekwencjach finansowych". Poza tym argumentowała, że "w ostatecznym rozrachunku to państwa członkowskie decydują o swoim wkładzie finansowym", czyli o pomocy dla państwa na drodze członkostwa. Jeśli istnieją jakieś warunki członkostwa równe dla wszystkich to są nimi kryteria kopenhaskie: "Turcja musi spełnić kryteria kopenhaskie, są to kryteria, które nie podlegają dyskusji". Do pytania na temat członkostwa Turcji powrócił pan Markus PIEPER (EPP-DE,DE). Wyraził niezadowolenie z pisemnej odpowiedzi kandydatki na to pytanie. Jego zdaniem było one czysto techniczne, a nie opisywało konsekwencji członkostwa Turcji. Mówił także o obawie "przeciążenia polityki spójności". Pani Hübner powiedziała: "wiem jak bardzo podzielona jest Europa w tej kwestii a nawet sama Komisja Europejska. Zgadzam się, że powinniśmy myśleć o konsekwencjach finansowych. Ale w perspektywie finansowej pomoc dla Turcji jest decyzją państw członkowskich". Poseł Mirosław PIOTROWSKI (IND-DEM,PL) zapytał panią Hübner o szanse zniwelowania wyraźnych różnic w rozwoju regionalnym dwóch regionów Polski o najniższym PKB na jednego mieszkańca mianowicie lubelskim i podkarpackim. Jakie specjalne gwarancje przyspieszenia rozwoju tych regionów dają przyszłe perspektywy finansowe na lata 2007-2013? Pani Hübner podkreśliła, że wszystko zależy od jakości projektów i dobrego przygotowania samorządów. Kandydatka na Komisarza wspominała świetny jej zdaniem projekt zbudowania doliny lotniczej w województwie lubelskim. Poseł Mieczysław JANOWSKI (UEN,PL) poprosił kandydatkę