Hübner przypomniała, że przewodniczący Komisji, José Durão Bbarroso, powierzył jej odpowiedzialność za tę dziedzinę w chwili, gdy dotychczasowe rozwiązania poddane są reformie. Zobowiązała się do utrzymania "nowego podejścia" podkreślając, że jako członek obecnej Komisji brała udział w jej przygotowaniu i w pełni ja popiera. Celem reformy jest "pełne wykorzystanie potencjału wzrostu UE i poprawa jej konkurencyjności". Zdaniem kandydatki "rozszerzenie stworzyło nowe możliwości, otworzyło nowe drogi dla postępu w tym zakresie". Wzrostowi konkurencyjności musi jednak towarzyszyć zrównoważony rozwój. Polityka spójności "jest filarem rozwoju gospodarczego i społecznego", "przyczynia się do lepszego życia obywateli UE". Pani Danuta Hübner podkreśliła, że "nie ma konfliktu miedzy polityka spójności a konkurencyjnością, bo obydwie są fundamentalnymi składnikami naszej obecnej polityki i polityki proponowanej na przyszłość. Nie chcemy dwóch gospodarczych rzeczywistości: rzeczywistości opartej na subsydiach i rzeczywistości opartej na rynku". Wśród głównych zadań, które wyznaczyła sobie kandydatka na komisarza jest zamknięcie programów z lat 1994-1999 i realizacja tych na okres 2000-2006, poprawa jakości, efektywności, przejrzystości polityki spójności i jej uproszczenie, pomyślne zakończenie negocjacji propozycji legislacyjnych Komisji z 14 lipca br. w kontekście ram finansowych na lata 2007-2013 i reformy polityki spójności. Wszystkie te działania pani Danuta Hübner zamierza realizować w dialogu z państwami członkowskimi, regionami, Parlamentem Europejskim i innymi partnerami, kładąc większy nacisk na komunikowanie ze społeczeństwem. Zmniejszanie różnic rozwojowych, zwiększenie współpracy transgranicznej i międzynarodowej, uproszczenie regulacji w dziedzinie polityki spójności i większa elastyczność, ściślejsze powiązanie celów strategii lizbońskiej z celami polityki spójności oraz strategiami rozwoju lokalnego i regionalnego. Zdaniem kandydatki uproszczenie procedur powinno poprawić warunki partnerstwa publiczno-prywatnego. Nowy pakiet legislacyjny pozwoli, w jej opinii, na wykonanie tych zamierzeń. Zadeklarowała, że zrobi wszystko, by Rada przyjęła rozporządzenia na czas i by mogły zacząć obowiązywać od 1 stycznia 2007. Następnie pytania zadawali koordynatorzy i członkowie grup politycznych. Kandydatka wielokrotnie skorzystała z możliwości potwierdzenia swego poparcia dla reformy polityki spójności. W odpowiedzi na pytanie Konstantinosa HATZIDAKISA (PPE/DE, EL) przyznała jednak, że będzie starać się o większą elastyczność w realizacji tej polityki. Wiele pytań dotyczyło utrzymania pomocy dla regionów "Piętnastki", które korzystały z niej przed rozszerzeniem. Zarówno te, które dotknięte są tzw. "efektem statystycznym" jak i te, których trudna sytuacja wynika z przyczyn demograficznych (np. nisko zaludnione regiony Pólnocy) lub geograficznych (wyspy, góry) będą nadal korzystać z pomocy UE - zapewniła Pani Danuta Hübner. Inna seria pytań dotyczyła niewystarczającej absorpcji środków przez państwa członkowskie i skuteczności ich wykorzystania. Pani Danuta Hübner przypomniała, że możliwości Komisji są dość ograniczone, bo to państwa członkowskie odpowiadają za wdrożenie programów i wykorzystanie środków. odpowiadając na pytanie Elisabeth SCHROEDTER (Zieloni/ALE, DE) przyznała, ze wprowadzenie tzw. rezerwy wydajnościowej wpływa na lepsze wykorzystanie środków. Instrument zwany 2N+2 (pozwalający na wykorzystanie środków w dwa lata po roku, na który przyznano pieniądze) również pozwala na lepsze wykorzystanie funduszy. Pytał o to .in. poseł Adam Jerzy BIELAN (UEN, PL). Również Lidia GERINGER DE OEDENBERG (PES,PL) pytała kandydatkę na komisarza o przyczyny niewykorzystania części funduszy strukturalnych. Pani Hübner odpowiedziała: "Nie znam wszystkich przyczyn niewykorzystania funduszy w poprzednich latach, ale poziom ich absorbcji wzrósł". Wśród głównych przyczyn niewykorzystania pani Hubner wymieniła: "złe lub źle przygotowane projekty, nierozwiązane kwestie prawne, czynnik ludzki oraz problemy administracyjne". Wspomniała